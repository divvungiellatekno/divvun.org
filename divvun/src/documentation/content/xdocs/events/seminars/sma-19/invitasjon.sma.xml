<?xml version="1.0" encoding="UTF-8"?>
<document>
    <header>
        <title>1. åarjelsaemien gïeledotkemebiejjieh</title>
    </header>

    <body>
        <img alt="icon" class="scaling rounded float-right" src="images/SMA-biejjieh-logo.png"/>
        <section>
            <title>Bööreme</title>

            <p>Daen jaepien, 2019, lea FN: n aalkoeåålmegi gïelejaepie. Dan
            gaavhtan UiT Nöörjen arktihke universiteete jïh Noerhte
            universiteete åarjelsaemien faagebiejjide jïh konferansese böörieh,
            man aamhtesh leah åarjelsaemien grammatihken bïjre, Lïevengisnie,
            golken 2.-4. biejjien raajan 2019.
            </p>
        </section>

        <section>
            <title>Aamhtesh</title>

            <p>Mijjieh sïjhtijibie dotkijh, studenth jïh gïelebarkijh bööredh,
            gïeh maam joem åarjelsaemien grammatihken bïjre tjaaleme, sjïere
            daej bieliej bïjre:
            </p>

            <ul>
                <li>syntakse</li>
                <li>synkrovne jïh diakrovne fonologije</li>
                <li>morfologije</li>
                <li>leksikografije</li>
                <li>dialektologije</li>
                <li>fonetihke</li>
                <li>gïeleteknologije</li>
                <li>gïelehistovrije</li>
            </ul>

            <p>Programmedåehkie abstractide presentasjovnijste nommehts-laakan
            gïetedalla jïh gaajhkh dah tjaalegh mah dåhkasjieh sjïere
            Nordlyd-plaaran båetieh, Tromsø University Working Papers on
            Language &amp; Linguistics. Plaerie poengh vadta.
            </p>

            <p>Nordlyd-plaerie krïebpesje ahte håalojh bööresuvvieh.Dah gïeh
            sijhtieh mealtan årrodh leah dellie joe bööresovveme. Dah gïeh abstractem seedtieh, aaj bööresuvvieh artihkelem seedtedh.
            Abstractem diekie e-påastne seedtedh   
            <link href="mailto:divvun@uit.no">divvun@uit.no</link>
            Tjaelieh dellie e-påastesne <strong>SMA-BIEJJIEH</strong> aamhtessæjjan.
            </p>

            <p>Dah tjaalegh tjoeverieh Nordlyden maallen mietie tjaalasovvedh.
            Gååvnesieh maalleh dovne Wordese jïh LaTeXese. Åådtje man jïjnjem tjaeledh goh sæjhta,
            mohte gosse håalodh dellie lea 20 min. håaloemasse
            jïh 9 min. gyhtjelasside.Dïhte jïjtjehke artihkele ij byörh jïenebh goh 20 bielieh årrodh.  
            Bïevnesh maalli bïjre jïh jeatjah
            njoelkedassi bïjre åådtje, gosse jïjtjemdh bïeljelamme jïh e-påastem
            seedteme.
            </p>
        </section>

        <section>
            <title>Håalojh gïeh bööresovveme</title>

            <p>Daah leah bööresovveme jïh sijhtieh båetedh håalodh:</p>

            <ul>
                <li>Lene Antonsen: «Maskijnejarkoestimmie
                noerhtesaemiengïeleste, buerie jallh nåake
                åarjelsaemiengïelese?</li>
                <li>Eino Koponen: «Z. Plantinusen åarjelsaemien baakoelæstoe
                baakoebigkememorfologijen vuajnoste»</li>
                <li>David Kroik: (tihtele mænngan båata)</li>
                <li>Ove Lorentz: (tihtele mænngan båata)</li>
                <li>Bruce Morén-Duolja: (tihtele mænngan båata)</li>
                <li>Trond Trosterud: «Åarjelsaemien partihkelh»</li>
                <li>Mikael Vinka: «Åarjelsaemien pronovmenh»</li>
                <li>Jussi Ylikoski: «Åarjelsaemien gïele goh dïhte jillemes
                Uralsken gïele»</li>
            </ul>
        </section>

        <section>
            <title>Vihkeles biejjieh</title>

            <ul>
                <li>19.8.2019: Abstracth tjaalegijstie seedtedh (jeenemes 2
                bielieh + referansh)</li>
                <li>16.9.2019: vaestiedasse abstractese/tjaalegasse</li>
                <li><strong>ORRE BIEJJIE: 18.9.2019:</strong> konferansese bïeljelidh</li>
                <li>2.-4.10.2019: konferanse</li>
                <li>1.11.2019: manuskripte gaervies artihkelasse</li>
            </ul>

            <p>Bïevnesh guktie konferansese bïeljelidh mænngan båetieh.</p>
        </section>

        <section>
            <title>Konferansen gïele</title>

            <p>Åarjelsaemien jïh skandinavijen gïelh. Konferanse
            toelhkesåva.</p>

            <p>Dah tjaalegh/artihkelh, mejtie Nordlydese bæjhkoehtidh, byöroeh
            tjåanghkan tjaalasovvedh mubpene gïelesne aaj. (Åarjelsaemien jis
            skandinaavijen gïeline tjaalasovveme, jïh mubpelen raadtan jis
            åarjelsaemien tjaaleme dellie veesmedahke aktene skandinaavijen
            gïelesne) dïsse lissine aaj englaanten gïelesne. Redaksjovne maahta
            viehkiehtidh veesmedahkide åarjelsaemiengïelese jarkoestidh jis
            daerpies.
            </p>
        </section>

        <section>
            <title>Programmedåehkie</title>

            <ul>
                <li>Lene Antonsen</li>
                <li>Eino Koponen</li>
                <li>Michael Rießler</li>
                <li>Trond Trosterud</li>
                <li>Mikael Vinka</li>
                <li>Jussi Ylikoski</li>
            </ul>

            <p>Redaksjovne: Maja Lisa Kappfjell jïh Sjur Moshagen.</p>
        </section>
    </body>
</document>