<?xml version="1.0" encoding="UTF-8" standalone="yes"?>
<document>
    <header>
        <title>1. sørsamiske språkforskingsdager</title>
    </header>

    <body>
        <section>
            <title>Invitasjon til innlegg</title>

            <p>2019 er FNs internasjonale år for urfolksspråk. Som en del av
            urfolksspråkåret inviterer UiT Norges arktiske universitet og Nord
            Universitet med dette til sørsamiske fagdager og konferanse om
            sørsamisk grammatikk på Levanger, 2.-4. oktober 2019.
            </p>
        </section>

        <section>
            <title>Tema</title>
            <p>Vi ønsker velkommen alle bidrag fra forskere, studenter og
            språkarbeidere som kaster nytt lys over sørsamisk grammatikk,
            særlig med fokus på, men ikke avgrensa til:
            </p>

            <ul>
                <li>syntaks</li>
                <li>synkron og diakron fonologi</li>
                <li>morfologi</li>
                <li>leksikografi</li>
                <li>dialektologi</li>
                <li>fonetikk</li>
                <li>språkteknologi</li>
                <li>språkhistorie</li>
            </ul>

            <p>Sammendrag for innsendte bidrag vil bli anonymt fagfellevurdert,
            og alle aksepterte bidrag vil bli publiserte i et spesialnummer av
            Nordlyd, Tromsø University Working Papers on Language &amp;
            Linguistics. Tidsskriftet gir poeng.
            </p>

            <p>Nordlyd krever at bidragsytere blir inviterte. Interesserte må
            derfor <link
            href="https://septentrio.uit.no/index.php/nordlyd">registrere seg
            her</link>, og deretter sende en e-post til
            <link href="mailto:divvun@uit.no">divvun@uit.no</link> der man ber
            om å bli invitert.
            </p>

            <p>Vi ber om at innsendte bidrag følger malen til Nordlyd. Det
            finnes mal for både Word og LaTeX. Det er ingen begrensninger på
            lengde, men taletida for presentasjonen av bidraga er 20 minutt + ni
            minutt til spørsmål. Informasjon om maler og andre retningslinjer
            får man etter at man har registrert seg, og sendt e-post.
            </p>
        </section>

        <section>
            <title>Inviterte innledere</title>

            <p>Følgende personer har blitt bedt om og har takka ja til å holde
            egne presentasjoner:
            </p>

            <ul>
                <li>Lene Antonsen: «Maskinoversetting fra nordsamisk, bra eller
                dårlig for sørsamisk?»</li>
                <li>Eino Koponen: «Den sydsamiska ordlistan av Z. Plantinus ur
                ordbildningsmorfologisk synpunkt»</li>
                <li>David Kroik: (tittel blir annonsert senere)</li>
                <li>Ove Lorentz: (tittel blir annonsert senere)</li>
                <li>Bruce Morén-Duolja: (tittel blir annonsert senere)</li>
                <li>Trond Trosterud: «Partiklar i sørsamisk»</li>
                <li>Mikael Vinka: «Sydsamiska pronomen»</li>
                <li>Jussi Ylikoski: «Åarjelsaemien gïele goh dïhte jïllemes
                Uralsken gïele» («Sørsamisk som det vestligste uralske
                språket»)</li>
            </ul>
        </section>

        <section>
            <title>Viktige datoer</title>

            <ul>
                <li>19.8.2019: frist for innsending av sammendrag av bidrag
                (maks 2 sider + referanser)</li>
                <li>16.9.2019: svar på bidrag</li>
                <li>16.9.2019: påmeldingsfrist</li>
                <li>2.-4.10.2019: konferansen</li>
                <li>1.11.2019: frist for å sende inn manuskript til ferdig
                artikkel</li>
            </ul>

            <p>Informasjon om påmelding kommer seinere.</p>
        </section>

        <section>
            <title>Konferansespråk</title>

            <p>Sørsamisk og skandinavisk. Konferansen vil bli tolka.</p>

            <p>Artiklene som blir publiserte i Nordlyd bør ha sammendrag på det
            andre språket (på sørsamisk om man skriver på skandinavisk, og
            omvendt) i tillegg til engelsk. Redaksjonen hjelper til med
            oversettelser av sammendrag til sørsamisk ved behov.
            </p>
        </section>

        <section>
            <title>Programkomite</title>

            <ul>
                <li>Lene Antonsen</li>
                <li>Eino Koponen</li>
                <li>Michael Rießler</li>
                <li>Trond Trosterud</li>
                <li>Mikael Vinka</li>
                <li>Jussi Ylikoski</li>
            </ul>

            <p>Redaksjonskomite er Maja Lisa Kappfjell og Sjur Moshagen.</p>
        </section>
    </body>
</document>