Buerie båeteme! Välkommna!

Sametinget i Norge bjuder in till en konferens om det sydsamiska språket.

I samband med utvecklingen av en sydsamisk version av de samiska rättstavningsprogrammen (www.divvun.no) blir en del oklarheter i ortografin och grammatiken mycket tydliga. För att ett rättstavningsprogram ska fungera bra, måste sådana oklarheter i största möjliga mån redas ut, och ortografin fastställas.

Några exempel på sådana oklarheter:
- hur man skriver kasusändelser efter förbokstavsord (t.ex. TV) - ska det vara TV'sne eller TV:sne eller TV:esne eller TV-sne?
- hur ändelser man lägger till ord för att få nya ord kan kombineras: man kan säga grunnverb-inkoativ-frekventativ, men kan man säga grunnverb-frekventativ-inkoativ? Kan man använda ändelsen 'nom-ag' efter ändelsen passiv? ex:: Efter frekventativ+passiv? Etc.
- possessivsuffix: vid vilka ord används de? Före eller efter kasusändelserna? Är det samma system för alla dialekter?
- vokalkonflikt vid lånord och namn på (outtalad) vokal. Ex: MS Office - MS Office-sne, Officisnie, ...

Det kommer att finnas fler punkter på den slutliga agendan. En uppdaterad lista kommer att finnas på vår hemsida inom kort.

Vi i Divvun-teamet, som arbetar med rättstavningsprogrammet, vill därför träffa den sydsamiska sektionen av språknämnden för att dryfta så mycket som möjligt av dessa oklarheter. Vi vill också bjuda in alla andra som arbetar med det sydsamiska skriftspråket till vardags.

Konferensen blir ett mycket viktigt bidrag för att möjliggöra goda sydsamiska korrekturverktyg. Verktygen ska vara färdigställda i slutet av 2010.

Konferensen äger rum i Trondheim 23-27 februari 2009. Mer detaljerad information om tid och plats ges senare.

Vill du delta på konferensen eller ha mer information kan du kontakta:

David Jonasson: +46 63 55 67 60
david.jonasson@samediggi.no
www.divvun.no

OBS! Begränsat antal platser.
