<?xml version="1.0" encoding="UTF-8"?>
<!DOCTYPE document PUBLIC "-//APACHE//DTD Documentation V2.0//EN"
"http://forrest.apache.org/dtd/document-v20.dtd">
<document xml:lang="no">
  <header>
    <title>Pressemelding, 29.5.2007</title>
  </header>

  <body>
    <section>
      <title>Pressemelding</title>

      <p>Dato: 29.5.2007<br /> Kontaktperson: Prosjektleder Sjur
      Nørstebø Moshagen, tel. mob. +358 50 56 34 319</p>
    </section>

    <section>
      <title>PRM: Betaversjon av samiske korrekturverktøy</title>

      <p>Sametingets Divvun-prosjekt lanserer den første, offentlig
      tilgjengelige versjonen av samiske korrekturverktøy for Microsoft
      Office-pakken som blant annet inneholder programmene Word, Outlook,
      PowerPoint og Excel.</p>

      <p>De samiske korrekturverktøyene inneholder stavekontroller for
      nordsamisk og lulesamisk, og en automatisk orddeler for nordsamisk.
      Orddeling for lulesamisk vil komme senere i år. Alle verktøyene er
      gratis, inklusive den endelige versjonen, og all kildekode for verktøyene
      som Sametinget har råderett over, er fritt tilgjengelig.</p>

      <p>Det er ikke de ferdige verktøyene som nå lanseres, men en såkalt
      betaversjon, en versjon som burde være fri for alvorlige tekniske og
      andre feil, men som ikke er helt ferdig utviklet og testet.
      Målet med betaversjonen er å få viktige tilbakemeldinger når det gjelder
      manglende ord, eventuelle tekniske
      problemer, og andre svakheter som måtte finnes, slik at de kan rettes opp
      før den endelige versjonen lanseres mot slutten av året.</p>

      <p>Korrekturverktøyene som lanseres, er korrekturverktøy for MS
      Office, for Windows og Mac. Verktøy for InDesign og OpenOffice.org vil
      gjøres tilgjengelige senere. OpenOffice.org er et gratis alternativ til
      Microsoft Office, og finnes også for Linux. Oppdateringer av
      korrekturverktøyene vil bli lagt ut med jevne mellomrom.</p>

      <p>Verktøyene finnes tilgjengelige på <a href="http://www.divvun.no"
      >www.divvun.no</a>, og kan lastes ned av alle interesserte. Kopier av
      verktøyene kan også lastes ned fra <a
      href="http://www.sametinget.no">Sametingets hjemmeside</a>.</p>

      <p>Divvun-prosjektet drives av Sametinget i Norge, og er finansiert av
      Sametinget, Arbeids- og inkluderingsdepartementet, Kultur- og
      kirkedepartementet, Kunnskapsdepartementet, og Nordplus Sprog. Prosjektet
      samarbeider nært med <a href="http://giellatekno.uit.no/"
      >språkteknologimiljøet ved Universitetet i Tromsø</a>. Integrering mot MS
      Office blir levert av <a href="http://www.polderland.nl/">Polderland
      Language &amp; Speech Technology bv</a>.</p>
    </section>
  </body>
</document>
