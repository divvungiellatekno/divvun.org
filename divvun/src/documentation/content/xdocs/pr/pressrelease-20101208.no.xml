<?xml version="1.0" encoding="UTF-8"?>
<!DOCTYPE document PUBLIC "-//APACHE//DTD Documentation V2.0//EN"
"http://forrest.apache.org/dtd/document-v20.dtd">
<document xml:lang="no">
  <header>
    <title>Pressemelding, 08.12.2010</title>
  </header>

  <body>
    <section>
      <title>Pressemelding</title>

      <p>Dato: 08.12.2010<br /> Kontaktperson: Prosjektleder
      Sjur Nørstebø Moshagen, tel. mob. +358 50 56 34 319</p>
    </section>

    <section>
      <title>Lansering av Divvun 2.0 – endelig med sørsamisk </title>

      <p>- Det viktigste med Divvun 2.0 er å tilby støtte for sørsamisk, og prosjektet vil i tillegg til å gi skrivestøtte til sørsamiske brukere legge fundamentet for nye prosjekter for sørsamisk der språkteknologi er en forutsetning, sier prosjektleder for Divvun, Sjur Mosehagen.</p>
      
      <p>Onsdag 8. desember blir Divvun 2.0 lansert på Snåsa. Divvun-verktøyene som til nå bare har vært tilgengelig for nord- og lulesamisk lanseres nå med støtte for sørsamisk. Divvun er et sett med korrekturverktøy for samisk, og verktøyene inneholder stavekontroll og automatisk orddeling, de mest grunnleggende skrivestøtteverktøyene.</p>
      
      <p>Divvun-verktøyene for sørsamisk er et sett med helt nye hjelpemiddel for sørsamer, og går inn som en del av en større satsning på å styrke sørsamisk språk. Grunnlaget for korrekturverktøyene kan og vil brukes på nytt i andre sammenhenger for å utvikle nye hjelpemiddel. For nordsamisk finnes det allerede avansert automatisk analyse av tekst, språklæringsprogram og elektroniske ordbøker som bruker den samiske språkteknologien, og hjelpemiddel for oversettere. Grunnressursene for Divvun-verktøyene muliggjør tilsvarende verktøy for sørsamisk.</p>
      
      <p>- Det har allerede startet et prosjekt finansiert av Sametinget og Universitetet i Tromsø for å utvikle sørsamiske språklæringsverktøy basert bl.a. på samme språkteknologi som den som blir brukt i Divvun-verktøyene. Et annet biprodukt av prosjektet er en elektronisk nybegynnerordbok som bruker språkteknologien til å håndtere alle bøyde former direkte, slik at brukerne kan slå opp alle ordformer, og få oversettelser, analyse og grunnform, sier Moshagen.</p>

      <p>Divvun-verktøyene er gratis tilgjengelige på divvun.no, og har blitt utviklet i de såkalte Divvun-prosjektene ved Sametinget. Det første Divvun-prosjektet utviklet verktøy for nord- og lulesamisk, og var ferdig i 2007. Divvun 2-prosjektet førte dette arbeidet videre, og utvidet språkstøtten til å omfatte sørsamisk.</p>
      
      <p>Lanseringen skjer på Pakkhuset på Snåsa - lokalene til Gïelem Nastedh,onsdag 8. desember, kl. 10.00 med pressekonferanse og demonstrasjon av Divvun 2.0.</p>
    </section>
	<section>
		<title>Divvun prosjektmedarbeidere:</title>
		<ul>
			<li>Sjur Nørstebø Moshagen - prosjektleder</li>
			<li>Børre Gaup - prosjektmedarbeidar</li>
			<li>Maja Lisa Kappfjell - sørsamisk lingvist </li>
			<li>Thomas Omma - nordsamisk lingvist</li>
			<li>Tomi Pieski - programmerar &amp; datalingvist</li>
		</ul>
	</section>
  </body>
</document>
