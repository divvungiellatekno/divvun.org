Åarjelsaemien-Daaroen Baakoegærja:

Den 18 maj 2009 kontaktade David Jonasson Lajla Mattsson Magga med en förfrågan om att använda ordboken i Divvun-projektet. Förfrågan gällde att lägga in de ord som finns i ordboken i projektets ordsamling. Mattsson Magga vill inte att några ord från den bok som nu finns ute läggs in. Detta med hänvisning till att det behövs göras arbete för att åtgärda de felaktigheter som finns i boken. Mattsson Magga är själv villig att utföra arbetet med att rätta boken, men vill ha ekonomisk ersättning för det. Hon avser själv att söka medel för detta och ser det som en möjlighet att söka pengar från Sametinget och att om pengar beviljas kan boken komma att användas i Sametingets projekt Divvun.

Senare på dagen den 18 Maj kontaktade Mattsson Magga David Jonasson och bad om att få en förfrågan om att använda ordboken skriftligen i tillägg till den muntliga förfrågan som gjordes tidigare samma dag.