<?xml version="1.0" encoding="UTF-8"?>
<!DOCTYPE document PUBLIC "-//APACHE//DTD Documentation V2.0//EN"
"http://forrest.apache.org/dtd/document-v20.dtd">
<document>
  <header>
    <title>Fellesprosjekt for vedlikehald og sørsamiske verkty</title>

    <subtitle>Eit framhald av Divvun-prosjektet</subtitle>

    <abstract>Det har tidlegare vorte laga separate planar for sørsamiske
    verkty, og for den vidare drifta og vedlikehaldet av dei eksisterande
    verktya. Denne planen er ein revisjon av dei to tidlegare, der alt
    arbeidet blir sett under eitt. Som eit arbeidsnamn på prosjektet kan ein
    kalla det Divvun 2.</abstract>
  </header>

  <body>
    <section>
      <title>Mål og oppgåver</title>

      <p>Å laga eit sett med sørsamiske stavekontrollar, med same oppsett som
      for nord- og lulesamisk, og halda dei nord- og lulesamiske verktya ved like.
      Dette betyr for den sørsamiske delen:</p>

      <ul>
        <li>stavekontroll for MS Office for Windows og Mac</li>
        <li>stavekontroll for OpenOffice.org basert på open kjeldekode</li>
        <li>stavekontroll for InDesign/InCopy</li>
        <li>orddeling i MS Office, Win og Mac</li>
        <li>orddeling for InDesign/InCopy</li>
      </ul>

      <p>Jf elles planane for det noverande Divvun-prosjektet, på <a
      href="http://www.divvun.no/">www.divvun.no</a>. Når det gjeld å halda
      ved like dei eksisterande verktya, krev det:</p>

      <ul>
        <li>språkleg vedlikehald av leksikon (ordlista) og andre lister</li>
        <li>språklege oppdateringar av dei eksisterande verktya</li>
        <li>halda kontakt med leverandørar av eksternt utvikla verkty,
        forhandla fram nye versjonar når det trengst (t.d. på grunn av 
        nye versjonar av vertsprogramma)</li>
        <li>kontakt med brukarane</li>
        <li>ansvar for tekniske problem i verktya som byggjer på open
        kjeldekode</li>
        <li>ansvar for å halda ved like og byggja ut det eksisterande
        korpuset, inkl å samla inn meir tekst, sjå over rutinar for
        kontinuerleg innsamling (avistekster, tekster frå Sámediggi, osb)</li>
      </ul>

      <p>Det bør òg høyra til oppgåvene å vurdera, planleggja og starta
      prosjekt for nye språk, nye verkty og nye målgrupper.</p>
      
      <p>Eit slikt prosjektområde er arbeid med terminologi og fleirspråklege
      leksika. Fleire prosjekt arbeider allereie med dette, og vi er avhengige
      av å integrera dette i systemet vårt for å dra nytte av desse resultata
      i praktisk språkarbeid:</p>
      
      <ul>
      <li>maskinomsetjing, både frå nord- til lulesamisk, frå majoritetsspråka
      til nordsamisk, og mellom andre språkpar</li>
      <li>terminologisk arbeid, framfor alt innanfor risten.no, men også som
      forarbeid til risten.no innafor ulike fagområde. Fleire miljø er opptekne av
      dette (m.a. 
      det samiske juristmiljøet og dei samiske språkkonsulentane), og for å kunne
      ta i bruk terminologiane sine i integrerte applikasjonar treng dei støtte
      av eit fungerande språkteknologisk miljø for nord- og lulesamisk</li>
      </ul>

      <p>Fungerande to- og fleirspråklege moderne samfunn kviler, og vil i 
      framtida i langt større grad kvile på avanserte språkteknologiske 
      løysingar. Skal alle dei ressursane som blir lagt ned i språkleg
      revitalisering, språkopplæring og -utdanning for det samiske folket bli
      brukt i praksis, trengst det språkteknologisk kompetanse og eit breitt
      spekter språkteknologiske løysingar innafor ulike felt.</p>

      <p>Alt dette arbeidet kan og bør integrerast med dei morfologiske automatane
      våre for å kunne vera tilgjengelege i ulike appliasjonar til nytte for
      ulike brukargrupper. Det å gjera dette arbeidet vil vera ein del av arbidet
      til dei lule- og sørsamiske lingvistane.</p>

      <p>
      Dei lule- og nordsamiske lingvistane vil også ha ei rolle å spela i arbeidet
      med det sørsamiske retteprogrammet. Det å ha berre ei lingviststilling, 
      særleg der det inneber så mykje pionerarbeid som med eit sørsamisk
      retteprogram, er ikkje bra, og det å ha andre lingvistar, med erfaring frå
      liknande arbeid med nord- og lulesamisk, å stø seg til, vil vera ein stor
      fordel.
      </p>

      <p>Ved å slå i hop dei to tidlegare, separate planane for drift av divvun 
      og for sørsamiske
      verkty, vil ein spara ein del ved å slå i hop relaterte
      stillingar til heile, og det vil framleis vera rom for andre oppgåver.
      Det vil derfor vera mogleg å leggja drifta av risten.no inn som ein
      del av arbeidsoppgåvene til dette nye Divvun 2-prosjektet, og samtidig
      koordinera og integrera relevant arbeid som ev. blir gjort ved
      universitetet i Tromsø (t.d. omkring semiautomatisk bygging av elektroniske
      ordbøker) med arbeidet med risten.no.</p>
    </section>

    <section>
      <title>Planlagt arbeid for sørsamisk</title>

      <section>
        <title>Lingvistisk arbeid:</title>

        <ul>
          <li>Verbmorfologi (hovudmønsteret er klårt, og stammeklasse er merka
          av i ordboka, det kan hende det er variasjon frå verb til verb når
          det gjeld kor mykje omlyd verba har, dette må i tilfelle sjekkast
          manuelt)</li>

          <li>Adjektivmorfologi (her trengst det grunnforsking)</li>

          <li>Samansetjing (her treng vi undersøkingar av forma til
          forleddet)</li>

          <li>Derivasjon (data frå referansegrammatikken må systematiserast og
          komplementerast)</li>
          
          <li>Prinsipp for tilpassing og bøying av framandord til sørsamisk 
          (dette er eit spørsmål der sørsamiske språknormerarar framleis ikkje
          har gode svar, her trengst det altså innsats frå normative
          instansar)</li>
        </ul>
      </section>

      <section>
        <title>Datalingvistisk arbeid:</title>

        <ul>
          <li>morfofonologi for verb (arbeidet er starta, og vi har i
          prinsippet eit system for å kombinere verb- og omlydsklasse, men til
          no har det ikkje fungert slik det er tenkt.)</li>

          <li>morfofonologi for adjektiv (her har vi ikkje gjort noko; dette
          er eit problematisk punkt, i og med at referansegrammatikken har så
          lite hjelp å gje.)</li>

          <li>morfofonologi for avleiing/samansetjing (tonivåmorfologien for
          substantiva burde funka, men det er ikkje sjekka)</li>

          <li>utviding av substantivmorfologien til også å gjelde evt.
          nye bøyingsmønster for framandord, testing av eksisterande modellar</li>
        </ul>
      </section>

      <section>
        <title>Sørsamisk ordbok</title>

        <p>Det vil vera ein føresetnad for eit slikt prosjekt å få
        tilgang til Sydsamisk-norsk ordbok (Bergsland &amp; Mattsson Magga,
        1993) i elektronisk form. — Det har no kome signal om at boka vil bli
        tilgjengeleg, ev. etter nokre rettingar. Budsjettet og planane byggjer
        på denne føresetnaden.</p>
      </section>

      <section>
        <title>Korpusinnsamling</title>

        <p>Det må setjast av ein del ressursar på å samla inn så mykje
        sørsamisk tekst som det berre er mogleg. Det vil vera rimeleg å bruka
        dei same kjeldene som det noverande Divvun-prosjektet bruker, dvs
        Sametings-administrasjonen, kommunane, departementa,
        Bibelforlaget/Kyrkja, forlag og forfattarar, og privatpersonar som
        sjølve vil gje tekstane sine til prosjektet.</p>
      </section>

      <section>
        <title>Stavekontrollspesifikt arbeid</title>

        <p>Sjølv om prosjektet byggjer på arbeid som alt er gjort i
        Divvun-prosjektet, trengst det tilpassingar til sørsamisk, og ein god
        del testing og språkspesifikt arbeid. Dette arbeidet vil m.a.
        omfatta:</p>

        <ul>
          <li>sjekka forslagsmekanismen og dei forslaga som blir gjeve</li>
          <li>testa dei ulike stavekontrollane</li>
        </ul>
      </section>

      <section>
        <title>Rettskrivingsspørsmål for sørsamisk</title>

        <p>Dette er eit ressurskrevjande punkt, i og med at sørsamisk til no i
        liten grad har vorte eksplisitt normert. Eit normerande verkty som ein
        stavekontroll krev at ein bestemmer seg for kva ein vil ha innanfor
        den offisielle norma, om det no er stor eller liten variasjon. Derfor
        er det viktig at dei normerande organa for sørsamisk både i Noreg og
        i Sverige er aktivt med i prosjektet.</p>

        <ul>
          <li>Kva er rett, kva er gale?</li>

          <li>korleis skal vi stava låneord frå norsk/svensk m.fl. i
          sørsamisk, og tilsvarande for latinske og greske ("internasjonale")
          låneord?</li>

          <li>datoformat</li>

          <li>forkortingar</li>

          <li>bøying av framande namn</li>
        </ul>
      </section>
    </section>

    <section>
      <title>Stillingar</title>

      <p>Ut i frå dei oppgåvene som er nemnde over, får vi desse stillingane:</p>

      <ul>
        <li>sørsamisk lingvist — 100 %</li>
        <li>lulesamisk lingvist — 50 %</li>
        <li>nordsamisk lingvist — 50 %</li>
        <li>programmerar/datalingvist — 100 %</li>
        <li>teknisk sekretær — 100 %</li>
        <li>prosjektleiar — 100 %</li>
      </ul>

      <p>Det er til dels høgt spesialisert kunnskap som krevst i alle stillingane,
      og det har tatt (og tek) tid å byggja opp kompetansen og erfaringa som
      trengst. For å halda på denne kompetansen, bør stillingane helst vera heile,
      eller slike som kan kombinerast til heile stillingar.</p>

      <p>For alle stillingane gjeld det at dei krev god forståing av
      formalismane som blir nytta (pr. i dag er dei basert på verkty frå Xerox, 
      sjølv om dette kan endra seg vil dei datalingvistiske prinsippa forbli
      dei same), og ei grunnleggjande forståing av språkteknologi
      og korrekturprogram. Ein del av denne kunnskapen vil det vera rimeleg at
      ein tileignar seg i stillinga, men det bør krevjast avsluttande
      høgskuleeksamen i relevante fag for kvar av stillingane, eller praksis
      som dokumenterer tilsvarande kunnskap.</p>

      <p>Alle stillingane krev òg nært samarbeid med Universitetet i Tromsø og
      det språkteknologiske miljøet der.</p>
    </section>

    <section>
      <title>Timeplan</title>

      <p>Prosjektet bør gå over tre - 3 - år. Det har vist seg at det krevst
      mykje tid både til å samla inn korpus, og til det reint lingvistiske
      arbeidet. Og med tanke på at det trengst meir lingvistisk grunnarbeid
      enn for både nord- og lulesamisk, vil det derfor ikkje vera realistisk
      med eit prosjekt kortare enn tre år. Prosjektstart er rekna til januar
      2008.</p>

      <p>Tidsplanen vil vere avhengig av at vi får tak i ein kvalifisert
      sørsamisk lingvist. Sjølv med ein kvalifisert lingvist trengst det ein
      god del opplæring. Med ein prosjektperiode på tre år er det rom for slik
      opplæring.</p>

      <p>Prosjektstart er tenkt rett etter at det noverande Divvun-prosjektet
      er avslutta, dvs 1. januar 2008, og varer til 31. desember 2010 med den
      føreslåtte timeplanen.</p>
    </section>

    <section>
      <title>Budsjett</title>

      <p>Alle tal er i 1000 NOK</p>

      <source>
                         2008   2009   2010
Løn                                   
  Sørsamisk lingvist      600    600    600
  Lulesamisk lingvist     300    300    300
  Nordsamisk lingvist     300    300    300
  Datalingvist/programm.  600    600    600
  Teknisk sekretær        600    600    600
  Prosjektleiar           600    600    600
Eksterne tenester         100    100    100
Reiser, utstyr, m.m.      150    150    150
                                      
Totalt                   3250   3250   3250
Total prosjektsum                             9750
</source>

      <p>Posten "Eksterne tenester" er integrering mot MS Office for Windows og
      Mac, utført av eit eksternt IT-firma, på same vis som i det noverande
      Divvun-prosjektet.</p>
    </section>
  </body>
</document>
