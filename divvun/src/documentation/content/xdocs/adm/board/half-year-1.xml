<?xml version="1.0" encoding="UTF-8"?>
<!DOCTYPE document PUBLIC "-//APACHE//DTD Documentation V2.0//EN"
"http://forrest.apache.org/dtd/document-v20.dtd">
<document>
  <header>
    <title>Halvårsrapport</title>

    <subtitle>1. halvår 2005</subtitle>

    <version major="1" minor="0"
    tag="$Id$">Endeleg
    versjon</version>

    <authors>
      <person email="sjurnm@mac.com" name="Sjur N. Moshagen" />
    </authors>

    <abstract>Eit samandrag av framdrifta i prosjektet det fyrste halve året
    av prosjektperioden.</abstract>
  </header>

  <body>
    <section>
      <title>Planlagt framdrift</title>

      <p>I timeplanen som vart godkjend av styringsgruppa i desember 2004, var
      desse måla lista opp for fyrste halvår:</p>

      <ul>
        <li>Frist for offentlege tilbod på dei utlyste delane av
        prosjektet</li>

        <li>Infrastrukturen er ferdig</li>

        <li>Prosjektorganisasjon og –kommunikasjon fungerer
        tilfredsstillande</li>
      </ul>
    </section>

    <section>
      <title>Faktisk framdrift</title>

      <p>Det fyrste punktet av den planlagde framdrifta er enno ikkje
      gjennomført, dei andre er fullført. I tillegg har vi gjort ein god del
      som ikkje var ført eksplisitt i den overordna planen, i hovudsak
      opplæring og lingvistisk arbeid.</p>

      <p>Rapporten går gjennom framdrifta for kvar hovudbolk i
      prosjektarbeidet: lingvistisk arbeid, infrastrukturbygging,
      korpusinnsamling, korrekturprogram og prosjektleiing, samt ei ålmenn
      oversikt som avslutning.</p>

      <section>
        <title>Lingvistisk arbeid</title>

        <p>Det fyrste halvåret har vi arbeidd med å oppdatera den nordsamiske
        modellen, byggja ut leksikonet og korrigera feil. Mot slutten av
        halvåret har vi òg byrja å sjå på lulesamisk.</p>

        <p>Den nordsamiske språkmodellen har vorte mykje betre under dette
        halvåret, men nokre hol i den lingvistiske modellen står enno att. Når
        det gjeld den leksikalske dekninga (dvs kor mange ord som blir kjent
        att i ein vanleg tekst) er det to hovudpunkt som står att: å byggja ut
        namneleksikonet, og byggja opp korpuset skikkeleg, slik at vi kan
        testa mot korpuset og leggja inn ukjende ord. Vi har òg identifisert
        ein del uklåre punkt i normeringa av nordsamisk, og har sendt ei liste
        med spørsmål som bør klårgjerast til Samisk språknemnd.</p>

        <p>Vi har òg byrja arbeidet med lulesamisk, med ein gjennomgang av den
        språklege modellen. Neste steg blir å byggja ut leksikonet til eit
        reelt leksikon, pr. i dag er det berre eit testleksikon på kring 1000
        ord. Vi har byrja å diskutera med Anders Kintel, forfattar av ei ny
        lulesamisk-norsk ordbok, om å få bruka materialet hans. Aller helst
        vil vi ha eit kontinuerleg samarbeid med han.</p>
      </section>

      <section>
        <title>Prosjektinfrastruktur</title>

        <p>Infrastrukturarbeidet har konsentrert seg om desse punkta:</p>

        <ul>
          <li>versjonskontroll</li>

          <li>feildatabase</li>

          <li>internkommunikasjon</li>

          <li>dokumentasjon</li>

          <li>eksternkommunikasjon</li>
        </ul>

        <p>Alle desse punkta er no gjennomførte og fungerer tilfredsstillande.
        Vi har ei heimeside for prosjektet på http://divvun.no/, der all
        prosjektdokumentasjon, møtereferat, rapportar m.m. finst tilgjengeleg.
        Feildatabasen vår finst på <a
        href="http://giellatekno.uit.no/bugzilla/">http://giellatekno.uit.no/bugzilla/</a>,
        og kven som helst kan bla i databasen, og fylgja med arbeidet med dei
        registrerte feila (men ein må vera registrert brukar for å kunna
        leggja inn feil og merknader).</p>
      </section>

      <section>
        <title>Korpusarbeid</title>

        <p>Arbeidet med å byggja opp eit samisk korpus starta etter at
        infrastrukturarbeidet var stort sett ferdig. Vi har dels arbeidd med
        ein intern infrastruktur for å integrera korpusa i utviklingsarbeidet,
        dels med å finna fram til ein passande lisenstekst som vi kan
        presentera forfattarar og forlag. Korpusinfrastrukturen er langt på
        veg ferdig, og er brukande som det er.</p>

        <p>Arbeidet med ein korpuslisens/tekstlisens starta med å samanlikna
        to eksisterande lisensar, den som Universitetet i Oslo bruker, og den
        som er utvikla ved Helsingfors Universitet. Vi har valt å arbeida
        vidare med Helsingforsmodellen, i og med at den forenklar ei klår
        oppdeling i ulike roller og ansvarstilhøve, og som derfor gjer det
        mogleg å endra på dei praktiske arrangementa seinare utan at ein treng
        å kontakta teksteigarane (forfattarane og forlaga). Dette arbeidet er
        ikkje ferdig enno, men nærmar seg slutten. Så snart arbeidet med
        lisensteksten er ferdig, vil vi gå i gang med å samla inn dei konkrete
        tekstane.</p>

        <p>I arbeidet med lisensteksten har vi samarbeidd med Helsingfors
        Universitet og ein av forfattarane til den finske originalteksten,
        Prof. Kimmo Koskenniemi. Dei endelege versjonane av lisensteksten vil
        bli lagt ut på nettet i lag med bakgrunnsinformasjon. Tanken er at
        lisensavtalane (det er fire av dei i alt) kan brukast om igjen av
        andre, eller minste fungera som ein mal som andre kan byggja på og
        tilpassa sine eigne formål. Lisensteksten er tilpassa og justert
        basert på dei røynslene som Helsingfors Universitet med
        samarbeidspartar har hatt.</p>

        <p>Alle viktige tekstprodusentar har allereie vorte kontakta, og er
        informert om prosjektet. Dei aller fleste har uttrykt seg positivt
        eller svært positivt til samarbeid med Divvun-prosjektet, det bør
        derfor ikkje bli noko problem å få samla i hop eit tilstrekkjeleg
        stort nordsamisk korpus. Særleg bør nemnast at både Min Áigi og Áššu
        er så interesserte at dei har samla for oss både ukorrigerte og
        korrekturleste manuskript, Áššu sidan slutten av mai, og Min Áigi i to
        års tid.</p>
      </section>

      <section>
        <title>Korrekturprogram</title>

        <p>Noko eigentleg arbeid med korrekturprogram var ikkje planlagt for
        fyrste halvår, men vi valde å prøva å få ferdig ein demonstrasjon av
        analysatoren vår i kombinasjon med ein stavekontroll basert på han til
        konferansen FSMNLP-05 i august/september i Helsingfors. Vi klarte det,
        og har dermed allereie nådd eitt av måla for andre halvår: å ha ein
        alfaversjon av stavekontrollen for nordsamisk ferdig. Stavekontrollen
        vil bli demonstrert på møtet i styringsgruppa.</p>
      </section>

      <section>
        <title>Prosjektleiing</title>

        <p>Det fyrste halvåret av prosjektet har mykje av tida til
        prosjektleiaren gått med til å gjera ferdig eit tidlegare påbyrja
        arbeid for Sametinget: nettstaden og termbasen <a
        href="http://www.risten.no/">risten.no</a>. Nettstaden er no ferdig,
        og vart opna for allmenn bruk 22. juni i år.</p>

        <p>Risten.no vil vera til hjelp for Divvun òg, i fyrste omgang ved at
        ein stor mengde terminologi vil vera tilgjengeleg for utviklinga av
        Divvun. Slik materialet fanst tilgjengeleg tidlegare, på
        www.samisk-sr.no, kunne det ikkje brukast utan omfattande arbeid. Den
        tidlegare termbasen var heller ikkje fleirspråkleg (berre tospråkleg
        nordsamisk-norsk), medan den nye termbasen vil vera ei viktig hjelp
        for å utvikla lule- og sørsamisk terminologi, og dermed til hjelp for
        den lulesamiske delen av Divvun, og tilsvarande framtidige, sørsamiske
        prosjekt.</p>

        <p>Det er to punkt i arbeidsplanen som har fått lida pga arbeidet med
        risten.no: arbeidet med å førebu utlysing av ein offentleg
        tilbodsrunde for integrering av korrekturverktya, og utarbeidinga av
        ein detaljarbeidsplan. Den daglege drifta av prosjektet har gått som
        planlagt.</p>

        <p>Mangelen av ein detaljarbeidsplan har til no ikkje vore eit stort
        problem, dei fleste oppgåvene har vore klåre og vi har halde oss til
        den timeplanen som vart lagt til grunn ved prosjektstart. Etter kvart
        som prosjektet byrjar utvikla testversjonar og involverer både
        eksterne leverandørar og testarar, vil ei meir detaljert styring vera
        viktig. Dette gjeld òg samarbeidet med Universitetet i Tromsø, og er
        noko som allereie er diskutert med det prosjektet. Detaljplanlegginga
        vil bli starta i nær framtid.</p>

        <p>Det er heller ikkje enno noko stort problem at arbeidet med
        tilbodsteksten har vorte forseinka. Ikkje noko av det arbeidet vi har
        gjort til no har vore påverka av dette, og heller ikkje arbeidet det
        nærmaste halvåret treng bli påverka i særleg grad av om vi har ei
        avtale med eksterne leverandørar eller ikkje. Sjølv om det ville vera
        bra å ha tilbodsprosessen i gang, kan det òg vera fordelar med å
        venta: med ei meir moden prosjektgruppe og med røynsla frå å laga den
        aller fyrste testversjonen er vi betre i stand til å skriva ein god
        kravspesifikasjon.</p>
      </section>

      <section>
        <title>Oppsummering</title>

        <p>Divvun-prosjektet hadde ei samling i Kautokeino i mai i år, og
        gjennomførte ei intern evaluering av prosjektet så langt. Evalueringa
        inneheldt overraskande lite problem og negative merknader. Vi har fått
        ei god prosjektgruppe med godt samarbeid, og framdrifta har, med
        ovannemnde unnatak, vore heilt etter planen. Det fyrste halvåret lovar
        såleis godt for resten av prosjektperioden.</p>
      </section>
    </section>

    <section>
      <title>Stadnamn</title>

      <p>For å sikra ein god stavekontroll når det gjeld stadnamn, har vi
      vendt oss til dei nasjonale kartverka i Finland, Sverige og Noreg. Ein
      god stavekontroll er i denne samanhangen ikkje berre ein som kjenner
      igjen alle vanlege stadnamn, men òg ein som er i stand til å korrigera
      frå ei norsk/svensk/finsk namneform til den tilsvarande samiske. For
      dette formålet treng vi parallellister, lister med stadnamn der både det
      norske og det samiske (og ev. svenske/finske) er oppført parallelt, og
      helst alle samiske språk på ein gong. Status for dette arbeidet er pr i
      dag:</p>

      <dl>
        <dt>Finland</dt>

        <dd>Vi har fått alle nordsamiske namn og dei parallellførde finske
        namna utan kostnader.</dd>

        <dt>Sverige</dt>

        <dd>Vi har fått lovnad om å få alle samiske stadnamn. Alle namna er
        overførde frå gamal til ny ortografi, men ikkje alle namna er
        klassifiserte som samiske. Når dette klassifiseringsarbeidet er
        ferdig, vil vi få alle namna. Det er enno ikkje klart om det er mogleg
        å få namna parallellført med dei tilsvarande svenske/finske
        namna.</dd>

        <dt>Noreg</dt>

        <dd>Vi har tidlegare fått alle samiske namn, inkl alle lule- og
        sørsamiske namn, som har vore tilgjengeleg i ny ortografi. Det er
        ikkje mogleg å få parallellførde namn direkte frå Statens kartverk,
        men det lar seg gjera som ei betalingsteneste frå Norge Digitalt. Vi
        har bede Øystein Johannessen i UFD og varamann i styret om å be om ei
        slik liste med parallellførde namn - UFD, som ein av partane i Norge
        Digitalt, betaler ikkje noko for å få ut data frå Norge Digitalt.</dd>
      </dl>

      <p>Konklusjon: det har vore mykje lettare å få stadnamn frå Finland og
      Sverige enn venta, og inntil vidare heilt utan kostnader for prosjektet.
      Fram til no er stadnamna det absolutt viktigaste bidraget til prosjektet
      frå finsk og svensk side.</p>
    </section>

    <section>
      <title>Framlegg til endringar i prosjektplanen</title>

      <p>På grunn av arbeidet med termbasen risten.no, føreslår eg nokre
      endringar i planane for prosjektet, nærmare bestemt for
      tilbodsspesifiseringa. Tidsfristane er henta frå <a
      href="http://www.odin.dep.no/nhd/norsk/dok/andre_dok/veiledninger/024081-120012/hov008-bn.html">NHD</a>.</p>

      <ul>
        <li>utvalskriterium og eksakte leveransar blir ferdig til møtet i
        styringsgruppa i september</li>

        <li>styringsgruppa går gjennom og godkjenner utvalskriteria og
        leveransane</li>

        <li>ferdig offentleg tilbod blir lagt ut 1-2 månader etter møtet i
        styringsgruppa (forslag: 20. november)</li>

        <li>frist for innkomne tilbod: minst 52 dagar etter offentleggjering
        (dersom offentleggjeringa er 20. november, blir fristen tidlegast 11.
        januar)</li>

        <li>forslag til leverandør blir lagt fram for styringsgruppa på neste
        møte, som gjer endeleg vedtak.</li>

        <li>kunngjering av tildelt kontrakt: seinast 48 dagar etter frist for
        innkomne tilbod, dvs. seinast 28. februar om innleveringsfristen for
        tilboda er 11. januar.</li>
      </ul>

      <p>Eit vedtak i januar/februar er kring 4 månader seinare enn opphavleg
      planlagt, men eg trur det både er bra og riktig at både utvalskriteria
      og det endelege innkjøpsvedtaket blir forankra i vedtak frå
      styringsgruppa.</p>

      <section>
        <title>Konsekvensar av endringane</title>

        <p>Tidlegare har eg vurdert at det arbeidet som mest blir påverka av
        at samarbeidet med leverandøren/leverandørane blir forseinka, er
        arbeidet med å definera eit nytt leksikonformat. Etter arbeidet med
        den fyrste stavekontrollen, og ei evaluering av nokre alternativ, både
        når det gjeld kjerneteknologi og stavekontrollmotorar, har vi ei betre
        forståing av den variasjonen som finst i feltet og dei krava som ulike
        teknologiar stiller. Eg trur difor ikkje lenger at ei forseinking av
        starten på samarbeidet med ein eller fleire eksterne leverandørar får
        så store konsekvensar. Og sidan all dokumentasjon og alt arbeidet vårt
        er tilgjengeleg over nettet, er det dessutan lett å invitera alle
        interesserte partar, inkl. firma, til å kommentera arbeidet vårt og
        koma med forslag til endringar og betringar føre tilbodsfristen, og
        uavhengig av kven som får leveransen.</p>
      </section>

      <section>
        <title>Konklusjon</title>

        <p>Med ein revidert plan som skissert over, burde prosjektet vera i
        rute i høve til den opphavlege timeplanen om eitt års tid, dvs mot
        slutten av neste sommar.</p>
      </section>
    </section>
  </body>
</document>