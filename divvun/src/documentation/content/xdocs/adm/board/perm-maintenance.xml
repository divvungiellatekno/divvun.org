<?xml version="1.0" encoding="UTF-8"?>
<!DOCTYPE document PUBLIC "-//APACHE//DTD Documentation V2.0//EN"
"http://forrest.apache.org/dtd/document-v20.dtd">
<document xml:lang="nn">
  <header>
    <title>Permanent driftsorganisasjon</title>

    <version major="1" minor="0"
    tag="$Id$">Oppdatert
    versjon, juni 2007</version>

    <authors>
      <person email="sjurnm@mac.com" name="Sjur N. Moshagen" />
    </authors>

    <abstract>I samband med utgreiinga for prosjektet som no er kjent som
    Divvun-prosjektet, vart det peikt på trongen til ein permanent
    driftsorganisasjon som kunne ta ansvar for det langsiktige vedlikehalds-
    og utviklingsarbeidet etter at Divvun-projektet er avslutta og den fyrste
    versjonen av korrekturprogramma vart ferdig. Styringsgruppa for
    Divvun-prosjektet ba på det fyrste møtet sitt om at prosjektleiar laga ein
    plan for ein slik driftsorganisasjon. Dette dokumentet inneheld denne
    planen.<br />Oppdatering: Etter dei røynslene vi no har etter 2,5 års
    prosjekt, har eg oppdatert stillingsprosentane til det eg trur er meir
    realistisk.</abstract>
  </header>

  <body>
    <section>
      <title>Oppgåver</title>

      <p>Ein permanent driftsorganisasjon bør ha ansvar for desse
      oppgåvene:</p>

      <ul>
        <li>språkleg vedlikehald av leksikon (ordlista) og andre lister</li>

        <li>språklege oppdateringar av dei eksisterande verktya</li>

        <li>halda kontakt med leverandørar av eksternt utvikla verkty,
        forhandla fram nye versjonar når det trengst (ny versjon av
        vertsprogramma)</li>

        <li>kontakt med brukarane</li>

        <li>ansvar for tekniske problem i verktya som byggjer på open
        kjeldekode</li>

        <li>ansvar for å halda ved like og byggja ut det eksisterande
        korpuset, inkl å samla inn meir tekst, sjå over rutinar for
        kontinuerleg innsamling (avistekster, tekster frå Samediggi, osb)</li>

        <li>vurdera, planleggja og starta nye prosjekt for nye språk, nye
        verkty og nye målgrupper</li>
      </ul>
    </section>

    <section>
      <title>Stillingar</title>

      <p>Ut i frå dei oppgåvene som er nemnde over, er det tre ulike
      stillingstypar som trer fram:</p>

      <ul>
        <li>lingvist (språkleg vedlikehald, nye prosjekt) * 2, ein for
        nordsamisk og ein for lulesamisk</li>

        <li>programmerar (ansvar for open kjeldekode-verktya, kontakt med
        ekstern leverandør)</li>

        <li>teknisk sekretær (ansvar for oppdateringar, brukarkontakt,
        korpusutvikling, nye prosjekt)</li>
      </ul>

      <p>Stillingane går litt over i kvarandre, og den eksakte oppdelinga kan
      justerast i høve til ev tilsette, og i høve til finansieringsløysing.
      Berre teknisk sekretær er fulltidsstilling, resten er deltid (om ikkje
      lingvistane kan samlast i ein person), eit omtrentleg overslag av
      arbeidsmengda for oppgåvene som er skissert over i prosent av heil
      stilling er:</p>

      <dl>
        <dt>lingvist:</dt>

        <dd>2 x 50 %</dd>

        <dt>programmerar/datalingvist</dt>

        <dd>50 %</dd>

        <dt>teknisk sekretær</dt>

        <dd>100 %</dd>
      </dl>

      <p>Det bør strekast under at det pr i dag er vanskeleg å vurdera det
      eksakte behoved for (lingvistisk) vedlikehalds- og oppdateringsarbeid,
      og stillingsprosenten bør vurderast etter eitt års drift. Det same gjeld
      arbeidsmengda og dermed prosenten for den tekniske sekretæren.</p>

      <p>For alle stillingane gjeld det at dei krev god forståing av
      formalismane som blir nytta (pr. i dag basert på verkty frå Xerox, men
      dette kan endra seg), og ei grunnleggjande forståing av språkteknologi
      og korrekturprogram. Ein del av denne kunnskapen vil det vera rimeleg at
      ein tileignar seg i stillinga, men det bør krevjast avsluttande
      høgskuleeksamen i relevante fag for kvar av stillingane, eller praksis
      som dokumenterer tilsvarande kunnskap.</p>

      <p>Alle stillingane krev òg nært samarbeid med Universitetet i Tromsø og
      det språkteknologiske miljøet der.</p>

      <p>Nedanfor finst det spesifikke merknader til kvar stilling, med ei
      skisse til kvalifikasjonane for stillinga.</p>

      <section>
        <title>Lingvist</title>

        <p>Lingvisten/lingvistane må kunna halda ved like både lulesamiske og
        nordsamiske leksikon (ordlister), og må derfor ha tilnærma
        morsmålskompetanse i båe, samt vera sikker i normeringa av båe. Det er
        derfor rimeleg å tru at ein treng to personar til denne stillinga,
        sjølv om det er mogleg å slå dei i hop til éi heil stilling for
        personar med dei rette kvalifikasjonane. Lingvisten/lingvistane skal
        òg vera med å førebu og planleggja nye prosjekt, og særleg vurdera det
        lingvistiske arbeidet av slike.</p>
      </section>

      <section>
        <title>Programmerar/datalingvist</title>

        <p>Programmeraren/datalingvisten vil ha hovudansvaret for å halda ved
        like dei datalingvistiske modellane som ligg til grunn for
        korrekturverktya, og for korrekturverktya som byggjer på open
        kjeldekode. Denne stillinga bør óg ha ansvar for samarbeidet med
        eksterne leverandørar (det vil seia korrekturverktya for MS Office og
        Adobe InDesign), og kan i tillegg ha ansvar for å pakka og levera
        oppdateringar til brukarane (som eit alternativ til å la den tekniske
        sekretæren ha denne oppgåva).</p>
      </section>

      <section>
        <title>Teknisk sekretær</title>

        <p>I mangel av eit betre namn blir den tredje stillinga her omtala som
        «teknisk sekretær». Stillinga inneheld ei blanding av sekretærliknande
        oppgåver, tekniske oppgåver og brukarkontakt, og krev «litt av alt».
        Denne stillinga skal ha hovudansvaret for å planleggja, førebu og
        setja i gang nye prosjekt. Dersom nye prosjekt blir sett i gang, er
        det rimeleg at denne stillinga får ansvaret som koordinator eller
        prosjektleiar for dei.</p>
      </section>
    </section>

    <section>
      <title>Organisering</title>

      <p>Stillingane bør opprettast som permanente stillingar ved Sametinget.
      I og med at stillingane ikkje er heiltidsstililngar, bør dei kombinerast
      med andre oppgåver som ligg nære, t.d. ansvar for termdatabasen (både
      terminologisk og teknisk). Det er til dels høgt spesialisert kunnskap
      som krevst i alle stillingane, og det tek tid å byggja opp kompetansen
      og erfaringa som trengst. Permanente stillingar er meir attraktive for
      kvalifiserte søkjarar, og sikrar samtidig kontinuitet i arbeidet med
      denne viktige delen av samisk språkrøykt.</p>

      <p>Det noverande prosjektet legg ned mykje tid og ressursar på å byggja
      opp kompetanse for framtida, og det bør leggjast vekt på å motivera
      noverande prosjektmedarbeidarar til å halda fram i den permanente
      driftsorganisasjonen. Ein kan ikkje rekna med at alle noverande
      medarbeidarar vil halda fram (det er heller ikkje set av
      stillingsressursar til det), men jo større personalkontinuitet det er
      mogleg å få, desto betre for kontinuiteten i arbeidet og
      kunnskapsoverføringa til nye medarbeidarar.</p>
    </section>

    <section>
      <title>Budsjett</title>

      <p>Dei tre stillingane i hop gjev ein total stillingsprosent på 250 %.
      Med ein årskostnad på kring 600 000,- NOK pr heile stilling, tilsvarer
      det 1 500 000,- NOK / år i lønsmiddel for den permanente
      driftsorganisasjonen frå starten januar 2008. Pga at arbeidet krev høg
      og spesialisert kompetanse, bør ein inkludera middel for etterutdanning
      og reiser til relevante konferansar, samt (sam)arbeidsmøte med miljøet
      ved Universitetet i Tromsø. Forslag til budsjett ser dermed ut som
      fylgjer:</p>

      <table>
        <caption>Årsbudsjett for permanent driftsorganisasjon</caption>

        <tr>
          <th>Budsjettpost</th>

          <th>Sum</th>
        </tr>

        <tr>
          <td>Løn</td>

          <td>1 500 000,-</td>
        </tr>

        <tr>
          <td>Etterutdanning, konferansar, reiser</td>

          <td>300 000,-</td>
        </tr>

        <tr>
          <th>Totalt</th>

          <th>1 800 000,- NOK</th>
        </tr>
      </table>

      <p>Budsjettet inkluderer ikkje utgifter til nye prosjekt.</p>
    </section>
  </body>
</document>