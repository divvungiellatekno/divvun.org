<?xml version="1.0" encoding="UTF-8"?>
<!DOCTYPE document PUBLIC "-//APACHE//DTD Documentation V2.0//EN"
"http://forrest.apache.org/dtd/document-v20.dtd">
<document xml:lang="nno">
  <header>
    <title>Framdriftsrapport for Divvun</title>

    <subtitle>Nr 8, juli 2005</subtitle>

    <authors>
      <person email="sjurnm@mac.com" name="Sjur N. Moshagen" />
    </authors>
  </header>

  <body>
    <section>
      <title>Gjennomført arbeid</title>

      <p>Juli har vore prega av ferie. Det arbeidet som har vorte gjort har
      vore fordelt på desse hovudpunkta:</p>

      <ul>
        <li>Dokumentasjon: det vart gjort ein del arbeid med å setja opp
        automatisk oppdatering av nettstaden. Ved utgangen av juli var
        prosessen halvautomatisk – oppdateringa må startast manuelt, men
        resten skjer automatisk. Visse funksjonar er ikkje på plass, m.a. går
        det ikkje å lesa referata frå vekemøta våre enno, og vi har ikkje fått
        på plass automatisk nyhendeutsending som gjer at det er mogleg å
        fylgja prosjektet utan å gå til nettstaden.</li>

        <li>tekstinnsamling: det vart ikkje gjort noko i juli pga
        ferieavviklinga.</li>

        <li>korpusorganisering: litt arbeid har vorte gjort med
        infrastrukturen.</li>

        <li>Lingvistisk arbeid: Svært lite har skjedd i juli, sjølv om Thomas
        rakk å gjera litt med lulesamisk før han for på ferie, og Maaren ditto
        for nordsamisk. Utover det har leksikonet vorte jamleg oppdatert av
        folk på universitetsprosjektet.</li>

        <li>Termbasen: arbeidet med å retta opp feil som har vorte oppdaga
        etter opninga har halde fram.</li>

        <li>Stavekontroll: vi har byrja arbeidet med å setja opp infrastruktur
        for å laga den fyrste stavekontrollen. Stavekontrollen vil bruka ein
        utvida versjon av verktya frå Xerox som vi må betala for. Denne utvida
        versjonen vil generera det som trengst for å kunna laga ein
        stavekontroll i <a href="http://aspell.net/">Aspell</a>, ein
        stavekontrollmotor som finst for alle plattformar vi skal levera til,
        og som er tilgjengeleg som open kjeldekode.</li>
      </ul>

      <section>
        <title>Samling og kurs</title>

        <p>Vi skal ha ei ny samling i Helsingfors dei siste dagane av august,
        i samband med ein «workshop» om språkteknologi (<a
        href="http://www.ling.helsinki.fi/events/FSMNLP2005/">FSMNLP</a>) av
        den typen vi bruker i prosjektet. Alle prosjektmedlemene skal etter
        samlinga delta på workshoppen.</p>
      </section>

      <section>
        <title>Demonstrasjon</title>

        <p>I samband med workshoppen nemnd over vil vi halda ein demonstrasjon
        av den fyrste stavekontrollprototypen, slik det er skildra lenger opp.
        Vi håper på å få nyttige tilbakemeldingar frå andre språkteknologar i
        samband med demonstrasjonen.</p>
      </section>
    </section>

    <section>
      <title>Framdrift</title>

      <p>Prosjektet har gått smått framover i juli pga ferieavviklinga, men
      det hadde vi sjølvsagt rekna med, og vi er såleis i rute. Prosjektet
      ligg føre planen i høve til å testa ut den fyrste stavekontrollen, som
      eigentleg var planlagt til seint på hausten eller føre jul.</p>
    </section>
  </body>
</document>
