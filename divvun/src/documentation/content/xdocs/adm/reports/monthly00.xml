<?xml version="1.0" encoding="UTF-8"?>
<!DOCTYPE document PUBLIC "-//APACHE//DTD Documentation V2.0//EN"
"http://forrest.apache.org/dtd/document-v20.dtd">
<document xml:lang="nny">
  <header>
    <title>Framdriftsrapport for Divvun</title>

    <subtitle>Nr 1, oktober-desember 2004</subtitle>
    <authors>
      <person email="sjurnm@mac.com" name="Sjur N. Moshagen" />
    </authors>

  </header>

  <body>
    <section>
      <title>Arbeid</title>

      <p>Det utførte arbeidet i perioden var:</p>

      <ul>
        <li>å gå gjennom søkjarlista, intervjua og tilsetja
        prosjektmedarbeidar for 3 av stillingane i prosjektet.</li>

        <li>etter tilsetjing vart det gjeve eit grunnleggjande kurs og
        innføring i prosjektet, arbeidet og verktya (= oppstartsseminar)</li>

        <li>i samband med oppstartsseminaret vart det halde ein
        pressekonferanse som resulterte i eit lengre innslag på NRK
        Sámeradio</li>

        <li>å byrja med å tilpassa og betra eksisterande infrastruktur frå
        Tromsø-prosjektet, og byggja ny infrastruktur der det manglar</li>

        <li>det fyrste styringsgruppemøtet vart halde i Oslo 15. desember.
        Overordna plan og budsjett vart godkjent med små justeringar, og
        detaljplan og -budsjett for 2005 vart òg godkjent.</li>
      </ul>

      <p>Alle punkta vart gjennomførde etter planen. Detaljar om det tredje
      punktet kjem nedanfor.</p>
    </section>

    <section>
      <title>Arbeidet med infrastrukturen</title>

      <p>Arbeidet med infrastrukturen omfattar fleire punkt:</p>

      <ol>
        <li>konvertering frå internt teiknsett til Unicode (UTF-8)</li>

        <li>setja opp eit dokumentasjonssystem som er lettare å halda ved like
        og utnytta til fleire formål enn det eksisterande</li>

        <li>setja opp eit reelt system for korpushandtering: konvertera, lagra
        og bruka tekstar for testing og utvikling</li>
      </ol>

      <p>Infrastrukturarbeidet er omfattande og vil ta tid. Målet med arbeidet
      før årsskiftet var å koma godt i gang med det fyrste punktet, og ev.
      byrja på det andre.</p>

      <section>
        <title>Konvertering til Unicode</title>

        <p>Pga alle dei problema det har vore med å bruka samisk på data, i
        fyrste omgang pga mange konkurerande, og delvis private, standardar
        (eller delvis mangel på slike) for teiknsett, har det heilt frå
        starten vore klart at prosjektet må satsa på og bruka Unicode.
        Arbeidet med å konvertera ikkje berre sjølve filene, men òg
        arbeidsgangen til Unicode, kravde grundig gjennomgang av alle verktya
        vi bruker, og oppsettet av datamaskinene.</p>

        <p>Arbeidet vart ikkje ferdig før utgangen av desember, men kom godt i
        gang, og er såleis i rute med planen.</p>
      </section>

      <section>
        <title>Dokumentasjonssystem</title>

        <p>Prosjektet treng eit dokumentasjonssystem som gjer det lett å
        skriva og halda ved like dokumentasjonen, og helst eit system som gjer
        det lett å omorganisera nettsidene utan dramatiske inngrep i dei
        underliggjande filene. Det er òg ein stor fordel om det er lett å
        publisera til fleire kanalar (t.d. både nettsider, pdf m.fl.).</p>

        <p>I og med at prosjektet samarbeider så tett med Disamb-prosjektet
        ved UiTø, var det viktig å kunna byggja vidare på det dei alt har av
        dokumentasjon. Deira dokumentajson er skriven i HTML.</p>

        <p>Arbeidet med å reorganisera og tilpassa dokumentasjonen til eit
        nytt system, og å førebu konverteringa til dette systemet, byrja i
        siste halvdel av desember då Børre Gaup byrja på prosjektet.</p>
      </section>
    </section>

    <section>
      <title>Framdrift</title>

      <p>Arbeidet i perioden oktober-desember var i samsvar med planane, og
      prosjektet var i rute ved årsskiftet.</p>
    
  </section>
  </body>
</document>