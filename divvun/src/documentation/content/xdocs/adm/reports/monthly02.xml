<?xml version="1.0" encoding="UTF-8"?>
<!DOCTYPE document PUBLIC "-//APACHE//DTD Documentation V2.0//EN"
"http://forrest.apache.org/dtd/document-v20.dtd">
<document xml:lang="nno">
  <header>
    <title>Framdriftsrapport for Divvun</title>

    <subtitle>Nr 3, februar 2005</subtitle>
    <authors>
      <person email="sjurnm@mac.com" name="Sjur N. Moshagen" />
    </authors>
  </header>

  <body>
    <section>
      <title>Arbeid</title>

      <p>Arbeidet i februar har vore fordelt på desse hovudpunkta:</p>

      <ul>
        <li>dokumentasjonssystemet: dei fleste problema som fanst ved utgangen
        av januar er løyste, og dokumentasjonssystemet er no i aktivt bruk av
        alle prosjektdeltakarane. Så godt som alt vi gjer blir dokumentert
        her, inklusive månadsrapportane, og referat frå møta våre. Det
        viktigaste punktet som står att er å gjera dokumentasjonen og
        prosjektinformasjon meir allment tilgjengeleg utanfor prosjektgruppa.
        Prosjektet har fått reservert eit eige domene (www.divvun.no), men
        IT-avdelinga har ikkje gjort alt som trengst for at vi kan ta i bruk
        domenet. Vi har som mål å få domenet operativt og dermed gjera
        dokumentasjonen tilgjengeleg i mars.</li>

        <li>tekstinnsamling: Brevet med invitasjon til avlevering og samarbeid
        omkring prosjektet er omsett og sendt ut, og prosjektet har fått mykje
        positiv respons, men enno ingen tekstar. Både Børre og Thomas har
        brukt ein god del tid på dette. Neste steg blir å laga ein avtaletekst
        som kan brukast ved avlevering.</li>

        <li>korpusorganisering: Tomi og Trond har diskutert med Lars Nygård
        ved Tekstlaboratoriet, UiO, og diskusjonen har etter kvart kome godt i
        gang i diskusjonsgruppa vår, der òg Børre og Sjur har vore aktivt med.
        Vi har testa ut eit-par ulike løysingar for å konvertera materiale til
        XML, og resultata så langt ser svært lovande ut. Vi har berre sett på
        Word-filer til no, sidan storparten av korpusmaterialet sannsynlegvis
        vil vera slike.</li>

        <li>Tromsø-seminar: Maaren og Thomas var tre dagar i Tromsø for å få
        meir opplæring og for å kunna arbeida konsentrert med prosjektet (det
        siste var særleg viktig for Maaren, som har hatt problem med å få tid
        til å arbeida for prosjektet i Kautokeino). Resultatet av reisa var
        svært positivt: i tillegg til at Maaren og Thomas lærte mykje, fekk vi
        og ordna visse tekniske problem som Maaren har slite med.</li>

        <li>Lingvistisk arbeid: arbeidet går bra framover, og Thomas arbeider
        seg systematisk gjennom bøyinga av ulike grupper av ord, i februar har
        målgruppa vore adjektivbøying. Prosjektet får hjelp frå GT-prosjektet
        (Giellateknologiija, UiT-prosjektet), ved at Trond har tilsett to
        studentar på deltid som hjelper til med å korrigera leksikonet. Maaren
        har òg arbeidd med dette.</li>

        <li>Termbasen: Børre, Tomi og Sjur har jobba med termbasen, Sjur ein
        stor del av tida. Sidan dette arbeidet ikkje høyrer til
        Divvun-prosjektet, vil det bli rapportert separat.</li>
      </ul>
    </section>

    <section>
      <title>Tekniske problem</title>

      <p>Dei viktigaste tekniske problema er no løyste: internetttilkoplinga
      er no for det meste stabil, alle på Sametinget har igjen tilgang til
      diskusjonsgruppa, og alle kan òg delta på møta våre slik det er
      meininga.</p>

      <p>Det er framleis ikkje mogleg å kopla seg opp med video- og
      talekonferanseprogramvare mot brukarar innanfor veggene til Sametinget
      (Thomas og Maaren), og nokre mindre tekniske problem står att, men ingen
      som allvorleg hindrar det daglege arbeidet.</p>
    </section>

    <section>
      <title>Framdrift</title>

      <p>Prosjektet er stort sett i rute, men nokre av oppgåvene til
      prosjektleiaren er framleis forsinka pga arbeidet med å gjera ferdig
      terminologibasen. Dette gjeld, som i januar, prosjektplanen, og arbeidet
      med å skriva ein spesifikasjon for eksterne leverandørar for dei delane
      som skal leggjast ut. Arbeidet med terminologibasen bør vera meir eller
      mindre over i mars, og dermed burde det ikkje få konsekvensar for
      prosjektet på lengre sikt. Alle delane av prosjektet burde igjen vera i
      rute til sommaren.</p>

      <p class="last_modified">Last modified: $Date$, by $Author$</p>
    </section>
  </body>
</document>