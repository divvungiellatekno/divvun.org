<?xml version="1.0" encoding="UTF-8"?>
<!DOCTYPE document PUBLIC "-//APACHE//DTD Documentation V2.0//EN"
"http://forrest.apache.org/dtd/document-v20.dtd">
<document xml:lang="nno">
  <header>
    <title>Framdriftsrapport for Divvun</title>

    <subtitle>Nr 4, mars 2005</subtitle>

    <authors>
      <person email="sjurnm@mac.com" name="Sjur N. Moshagen" />
    </authors>
  </header>

  <body>
    <section>
      <title>Gjennomført arbeid</title>

      <p>Arbeidet i mars har vore fordelt på desse hovudpunkta:</p>

      <ul>
        <li>dokumentasjonssystemet er no i aktivt dagleg bruk i prosjektet (og
        i prosjektet til UiT). Nokre små tekniske problem som enno ikkje var
        løyste i februar er no retta opp. Det viktigaste punktet som framleis
        står att er å gjera dokumentasjonen og prosjektinformasjon meir
        allment tilgjengeleg utanfor prosjektgruppa. Domenet divvun.no
        vart aktivert i slutten av mars, og det er no berre integreringa med
        servaren til UiT som står att før prosjektet sine heimesider er
        tilgjengelege for publikum.</li>

        <li>tekstinnsamling: vi har fått mange positive tilbakemeldingar i
        mars, og neste steg er å få ferdig utkast til avtaledokument.</li>

        <li>korpusorganisering: vi har jobba vidare med å testa konvertering
        frå MS Word-dokument, og diskutert ein god del korleis vi vil
        organisera filene, og kva for format vi vil ha i vårt eige
        korpus.</li>

        <li>Lingvistisk arbeid: arbeidet gjekk òg denne månaden bra framover,
        og Thomas arbeider seg systematisk vidare gjennom bøyinga av ulike
        grupper av ord, i mars har målgruppa vore verb. Maaren har i praksis
        ikkje hatt tid til å delta i prosjektarbeidet i mars.</li>

        <li>Termbasen: Også i mars har Børre og Sjur jobba med termbasen, Sjur
        ein stor del av tida. Sidan dette arbeidet ikkje høyrer til
        Divvun-prosjektet, vil det bli rapportert separat.</li>
      </ul>

      <p>Vi har ingen tekniske problem utover det ein må rekna med i eit slikt
      prosjekt, bortsett frå at det framleis ikkje er mogleg å kopla seg opp
      med video- og talekonferanseprogramvare mot brukarar innanfor veggene
      til Sametinget (Thomas og Maaren). I mai vil vi auka bruken av video- og
      talekonferanse, så då må dette siste problemet løysast.</p>
    </section>

    <section>
      <title>Framdrift</title>

      <p>Prosjektet er stort sett i rute, men nokre av oppgåvene til
      prosjektleiaren er framleis forsinka pga arbeidet med å gjera ferdig
      terminologibasen. Dette gjeld, som i januar og februar, prosjektplanen,
      og arbeidet med å skriva ein spesifikasjon for eksterne leverandørar for
      dei delane som skal leggjast ut. Arbeidet med terminologibasen vart
      ikkje heilt ferdig i mars, sjølv om det no klart nærmar seg slutten.
      Slik det ser ut no, vil prosjektet bli litt forseinka med å laga ein
      spesifikasjon for eksterne leverandørar, og det vil påverka tidsfristane
      for offentlege tilbod. Dersom vi gjer svartida for slike tilbod kortare,
      kan vi enno klara å gjennomføra heile tilbodsprosessen i år, men eg trur
      ikkje vi får sett i gang det praktiske samarbeidet på denne sida av
      årsskiftet. Får vi gjennomført tilbodsrunden i år burde vi kunna vera
      heilt i rute i høve til den opphavlege timeplanen neste sommar. </p>

      <p class="last_modified">Last modified: $Date$, by
      $Author$</p>
    </section>
  </body>
</document>