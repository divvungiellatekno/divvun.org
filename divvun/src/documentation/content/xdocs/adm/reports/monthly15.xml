<?xml version="1.0" encoding="UTF-8"?>
<!DOCTYPE document PUBLIC "-//APACHE//DTD Documentation V2.0//EN"
"http://forrest.apache.org/dtd/document-v20.dtd">
<document xml:lang="nn">
  <header>
    <title>Framdriftsrapport for Divvun</title>

    <subtitle>Nr 15, mars 2006</subtitle>

    <authors>
      <person email="sjurnm@mac.com" name="Sjur N. Moshagen" />
    </authors>
  </header>

  <body>
    <section>
      <title>Gjennomført arbeid</title>

      <p>I mars gjekk arbeidet med det lulesamiske leksikonet vidare, og mange
      opne normeringsspørsmål kring nordsamisk vart avklara. Vi har laga ein
      fyrste prototyp av ein samisk orddelar, og korpusinnsamlinga har gått
      vidare, med både framsteg og baksteg. Arbeidet har vore fordelt på desse
      hovudpunkta:</p>

      <ul>
        <li>tekstinnsamling: diskusjonen med Iđut+grafisk partnar gjekk
        vidare, dårlegare og dårlegare. Som eg alt har rapportert direkte, vil
        dei ikkje gje oss dei einaste filene dei har, og vil ha - etter vår
        meining - grovt overbetalt for å konvertera filene dei har til noko
        som vi kan bruka. Argumenta dei har for ikkje å gje filene sine til
        oss, held ikkje, anna enn at det er eit prinsipp for dei. Derimot er
        andre forlag meir positive enn vi hadde venta oss, og både Áššu og Min
        Áigi er meir eller mindre klare til å gje oss tekstar i massevis.</li>

        <li>korpusorganisering: meir arbeid med forfining og feilretting av
        verktya våre - dei blir stadig betre!</li>

        <li>Lingvistisk arbeid:<ul>
            <li>lulesamisk: i mars vart det lulesamiske leksikonet bygt ut
            vidare, og er no på drygt 18 000 ord + namn.</li>

            <li>nordsamisk: nye ord vart lagt til, og vi har oppdatert
            normeringsdokumentet vårt med alle vedtak frå det siste SGL-møtet,
            samt frå tidlegare møte så langt det er relevant for arbeidet
            vårt.</li>
          </ul></li>

        <li>namneleksikon: arbeidet med å utvikla risten.no for formåla til
        Divvun-prosjektet har gått vidare, og den grunnleggjande
        infrastrukturen for å støtta fleire parallelle termsamlingar og
        ordbøker er no på plass, og fungerer. Det står framleis att ein god
        del koding før vi har noko som kan visast fram, men det går
        framover.</li>

        <li>Stavekontroll: ingen ting i mars heller, vi prioriterer arbeided
        med den fleirspråklege namnebasen (inkl. risten.no) før vi går vidare
        med stavekontrollar (det er Tomi som skal gjera meirparten av arbeidet
        med begge).</li>

        <li>Orddeling: på tampen av mars dukka det opp fleire spørsmål kring
        orddeling i samband med utlysinga av delar av prosjektet. Desse
        spørsmåla spora oss, og ikkje minst Trond frå Universitetsprosjektet,
        til å laga ein avstavingsmodul som gjev alle potensielle
        orddelingspunkt i samiske ord. Det står enno att litt arbeid før
        orddelinga er heilt korrekt, men alt no er det mogleg å dela ord på <a
        href="http://giellatekno.uit.no/d-sme.sme.html">ei av sidene til
        Universitetsprosjektet</a>. Med dette arbeidet kan vi no anten pakka
        inn vår eigen språkteknologi til ein ferdig orddelar, eller vi kan
        generera data som andre kan bruka til å laga ein eigen orddelar ut i
        frå.</li>

        <li>Utlysing av delar av prosjektet: i mars har arbeidet med utlysinga
        konsentrert seg på å svara på spørsmål frå interesserte firma. Til no
        er det berre eitt firma som har kome med spørsmål. Det er heilt i det
        uvisse om det er fordi dei andre firmaa har all informasjon dei treng,
        eller fordi dei ikkje er interesserte. 18. april veit vi svaret.</li>
      </ul>
    </section>

    <section>
      <title>Framdrift</title>

      <p>Prosjektet har i all hovudsak gått fint framover i mars.</p>
    </section>
  </body>
</document>
