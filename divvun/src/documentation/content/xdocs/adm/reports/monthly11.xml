<?xml version="1.0" encoding="UTF-8"?>
<!DOCTYPE document PUBLIC "-//APACHE//DTD Documentation V2.0//EN"
"http://forrest.apache.org/dtd/document-v20.dtd">
<document xml:lang="nno">
  <header>
    <title>Framdriftsrapport for Divvun</title>

    <subtitle>Nr 11, november 2005</subtitle>

    <authors>
      <person email="sjurnm@mac.com" name="Sjur N. Moshagen" />
    </authors>
  </header>

  <body>
    <section>
      <title>Gjennomført arbeid</title>

      <p>November har vore prega av viktige lingvistiske framsteg med
      lulesamisk, arbeid med risten.no, og ein del arbeid kring
      nyorganiseringa av namn. Arbeidet har vore fordelt på desse
      hovudpunkta:</p>

      <ul>
        <li>tekstinnsamling:<ul>
            <li>korpuskontrakt: vi har endeleg fått ferdig omsetjingane av
            originalkontraktane frå Helsingfors universitet, inklusive
            tilbakemeldingar og korrigeringar frå professor Kimmo Koskenniemi.
            No skal våre eigne versjonar justerast i høve til korrigeringane i
            omsetjingane, og deretter skal juristane ved Sametinget og
            Universitetet i Tromsø ta ein siste sjekk.</li>

            <li>innsamling: ein del tekst har vorte samla inn frå Sametinget
            og Odin (offentlege dokument). Elles har det ikkje hendt så mykje
            på den fronten i oktober, vi ventar på å få kontrakten
            ferdig.</li>
          </ul></li>

        <li>korpusorganisering: arbeidet med infrastrukturen har gått vidare
        medan vi ventar på at arbeidet med kontraktane skal bli ferdig.</li>

        <li>Lingvistisk arbeid:<ul>
            <li>lulesamisk: vesentlege framsteg vart gjorde med dei problema
            som stod att frå oktober. Lulesamisk er no nærmast så ferdig som
            han kan bli til vi får tilgang til eit leksikon og
            korpustekstar.</li>

            <li>nordsamisk: nordsamisk blir kontinuerleg oppdatert med nye
            ord, og arbeidet med å korrigera og utvikla den delen som tek seg
            av samansetjingar og avleiingar vart påbyrja. Problema med
            kommunikasjonen med Sámi giellalávdegoddi og allment kring
            normering av samisk vart diskutert, og vi vil prøva å få til eit
            seminar kring problema der vi inviterer alle medlemmene av SGL.
            Seminaret bør bli ein gong utpå vinteren eller våren, etter at dei
            nye medlemmene av SGL er valde og har organisert seg.</li>

            <li>namneleksikon: arbeidet har gått framover, og vi har arbeidd
            vidare med planen om at det nye namneleksikonet skal liggja på
            risten.no. Alle over 36 000 namn har vorte merka opp med tanke på
            eit nytt og betre namneleksikon (i all hovudsak gjort av
            UiTø-prosjektet).</li>
          </ul></li>

        <li>Termbasen: ein teknisk feil i slutten av november gjorde at
        risten.no var ute av drift i over ei veke - det tok tid å retta opp
        feilen, og etablera betre rutinar. Dei nye rutinane skal hindra at det
        ikkje tek lang tid å få termbasen på plass igjen dersom det blir
        tekniske problem seinare, og heller ikkje at vi mister data.</li>

        <li>Stavekontroll: ingen ting - stavekontrollen vil liggja ei stund
        no, medan vi arbeider med andre saker.</li>

        <li>Utlysing av delar av prosjektet: minimumskrav med tanke på kva for
        versjonar av program og operativsystem vi skal støtta vart diskuterte
        med relevante fagmiljø, og tilsvarande dokument oppdaterte.</li>
      </ul>
    </section>

    <section>
      <title>Framdrift</title>

      <p>Framdrift som planlagd, sjølv om det ser ut til å ta lenger tid med
      utlysinga enn fyrst tenkt.</p>

      <p class="last_modified">Last modified: $Date$, by
      $Author$</p>
    </section>
  </body>
</document>