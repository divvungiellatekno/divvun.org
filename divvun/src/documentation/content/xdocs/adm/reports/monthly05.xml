<?xml version="1.0" encoding="UTF-8"?>
<!DOCTYPE document PUBLIC "-//APACHE//DTD Documentation V2.0//EN"
"http://forrest.apache.org/dtd/document-v20.dtd">
<document xml:lang="nno">
  <header>
    <title>Framdriftsrapport for Divvun</title>

    <subtitle>Nr 6, mai 2005</subtitle>

    <authors>
      <person email="sjurnm@mac.com" name="Sjur N. Moshagen" />
    </authors>
  </header>

  <body>
    <section>
      <title>Gjennomført arbeid</title>

      <p>I mai 2005 har arbeidet vore fordelt på desse hovudpunkta:</p>

      <ul>
        <li>Dokumentasjonssystemet: det var meir teknisk arbeid med å
        setja opp universitetsservaren enn vi trudde. Kombinert med at
        vår mann på universitetet var borte ein del i mai, fekk vi ikkje
        opna nettstaden enno. Men arbeidet går framover, og vi har no
        bestemt at vi opnar <a href="http://divvun.no/">divvun.no</a>
        samtidig med språkavdelinga sin termbase, <a
        href="http://www.risten.no">www.risten.no</a>, dvs. på språkstyret
        sitt møte 22. juni.</li>

        <li>tekstinnsamling: Vi har no fått to eksisterande avtaletekstar
        (avtale som regulerer tilhøvet mellom teksteigarane, dvs. forfattarar
        og forlag, og dei som samlar inn tekstane for språkteknologiske og andre
        formål, dvs. Sametinget) som vi kjem til å
        granska og samanlikna: ein tekst frå UiO, og ein tekst frå Helsingfors
        Universitet. Den siste teksten er på finsk, og må omsetjast til norsk
        før vi kan byrja arbeidet. Sjur har vore på møte med Prof. Kimmo
        Koskenniemi, og gått gjennom den finske avtaleteksten, samt fått ei
        innføring i heile lisensmodellen, og korleis han er meint.</li>

        <li>korpusorganisering: det har ikkje skjedd så mykje med
        korpusinfrastrukturen i mai, anna enn litt finpuss. Infrastrukturen
        ventar no mest på at vi skal få tekstar, slik at vi kan byrja å bruka
        han.</li>

        <li>Lingvistisk arbeid: Arbeidet med nordsamiske verb vart langt på
        veg ferdig i mai. Vi har byrja å diskutera arbeidet med lulesamisk
        (sjå meir om det nedanfor).</li>

        <li>Termbasen: Termbasen tok òg noko tid i mai: det er no bestem
        at han skal opnast 22 juni (på språkstyret sitt møte, med pressemelding
        og -konferanse), og dei feila som fanst skulle rettast, og heile
        nettstaden skulle gjerast klar for den offisielle opninga. 18. mai
        vart termbasen opna for intern bruk på Sametinget (betatesting), og
        i byrjinga av juni vil vi få ein ny servar som databasen vil liggja
        på (ein vesentleg raskare servar). Arbeidet med å redigera og leggja
        til termar byrja i mai.</li>

        <li>Prosjektsamling: vi hadde ei samling med heile prosjektgruppa i
        Kautokeino siste veka i mai. Samlinga vart litt redusert pga. at
        prosjektleiaren vart sjuk på reisa, men vart bortsett frå det svært
        vellukka. Dei viktigaste emna på samlinga var:
        <dl>
          <dt>Halvårsevaluering:</dt>
          <dd>Alle var svært nøgde med det fyrste halvåret, og vi har nådd
              dei fleste måla vi sette opp: sett opp infrastrukturen, og
              fått etablert ei fungerande prosjektgruppe, samt gjort mykje
              lingvistisk grunnarbeid. Det som ikkje
              vart gjort slik det var planlagt var spesifiseringa av dei
              tenestene som skal kjøpast inn, og det å få laga ein detaljert
              prosjektplan. I begge tilfelle har arbeidet vorte forseinka
              pga prosjektleiaren sitt arbeid med termbasen, slik det har
              vorte rapportert tidlegare (sjå i tillegg siste punktet i denne
              rapporten).</dd>
          <dt>Lulesamisk:</dt>
          <dd>Vi må no byrja arbeidet med lulesamisk, og på samlinga gjekk
              vi gjennom det som skal gjerast, og laga ein omtrentleg plan
              for det nærmaste halvåret. Mykje av denne planen er avhengig
              av når vi får tilgang til ordboksmaterialet til Anders Kintel.
              Kintel har heile tida vore positiv til samarbeid, men vil gjera
              seg ferdig med manuskriptet før vi kan få ein kopi. Manuskriptet
              skal bli ferdig til hausten. Det finst jamvel ein god del arbeid
              som kan gjerast uavhengig av Kintel sitt materiale, og Thomas
              Omma vil byrja med det så snart han er ferdig med gjennomgangen
              av nordsamiske verb.</dd>
        </dl>
        </li>
      </ul>

    </section>

    <section>
      <title>Framdrift</title>

      <p>Som nemnt i avsnittet over om halvårsevalueringa, er vi i rute, med
         unnatak av dei to punkta som etter kvart har vorte gjennomgangarar,
         arbeidsplan og tilbodsspesifisering.
         I og med at vi no nærmar oss den offisielle opninga av termbasen,
         byrjar det å merkast at arbeidet der blir mindre, sjølv om eg reknar
         med ein ny topp dei to siste vekene før opninga. For å ta att den tapte
         tida føreslår eg fylgjande for tilbodsspesifiseringa:</p>

      <ul>
        <li>spesifiseringa blir ferdig til møtet i styringsgruppa i september</li>
        <li>styringsgruppa går gjennom og godkjenner spesifiseringa, til liks
            med ein gjennomgang av heile tilbodsprosessen</li>
        <li>det offentlege tilbodet blir lagt ut rett etter møtet i styringsgruppa</li>
        <li>frist for innkomne tilbod kring midten av november</li>
        <li>forslag til leverandør blir lagt fram for styringsgruppa på neste
            møte (i januar?), som gjer endeleg vedtak.</li>
      </ul>

      <p>Eit vedtak i januar er 3-4 månader seinare enn opphavleg planlagt,
         men eg trur det både er bra og riktig at både tilbodsteksten (spesifiseringa)
         og det endelege innkjøpsvedtaket blir forankra i vedtak frå
         styringsgruppa. Det arbeidet som blir mest påverka av at samarbeidet med
         leverandøren/leverandørane blir forseinka, vil vera arbeidet med å
         definera eit nytt leksikonformat, og konvertering frå leksikonformatet
         (og resten av den lingvistiske modellen får) til det/dei firmaspesifikke
         formata vi må levera til. Når det gjeld leksikonformatet vil vi kunna møta
         ei mogleg forseinking med å invitera alle interesserte partar, inkl. firma,
         til å kommentera arbeidet vårt og koma med forslag til endringar og
         forbetringar føre og uavhengig av kven som får leveransen.</p>

      <p>Med ein revidert plan som skissert over, burde vi vera i rute i høve til den
         opphavlege timeplanen om eitt års tid, dvs neste sommar.</p>
    </section>
  </body>
</document>
