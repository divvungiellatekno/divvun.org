<?xml version="1.0" encoding="UTF-8"?>
<!DOCTYPE document PUBLIC "-//APACHE//DTD Documentation V2.0//EN"
"http://forrest.apache.org/dtd/document-v20.dtd">
<document xml:lang="nno">
  <header>
    <title>Framdriftsrapport for Divvun</title>

    <subtitle>Nr 8, august 2005</subtitle>

    <authors>
      <person email="sjurnm@mac.com" name="Sjur N. Moshagen" />
    </authors>
  </header>

  <body>
    <section>
      <title>Gjennomført arbeid</title>

      <p>August hadde enno litt feriepreg i starten, men har deretter vore ein
      effektiv månad, der det viktigaste er at vi har fått fram den aller
      fyrste prototypen av ein nordsamisk stavekontroll. Det arbeidet som har
      vorte gjort har vore fordelt på desse hovudpunkta:</p>

      <ul>
        <li>Dokumentasjon: nettstaden til prosjektet vart flytta over på ein
        ny servar i august, for å retta til nokre problem vi hadde med den
        opphavlege servaren. Det er framleis nokre småsaker som står att, men
        i all hovudsak fungerer nettstaden vår bra, og blir jamleg oppdatert.
        Arbeidet med dokumentasjonen handlar no om å skriva ny og oppdatera
        eksisterande dokumentasjon.</li>

        <li>tekstinnsamling:<ul>
            <li>i august har arbeidet med kontraktane for tekstlisensieringa
            gått framover, og vi har no fått tre av fire kontraktar som i hop
            utgjer grunnlaget for korpuslisensmodellen til Helsingfors
            universitet. Kontraktane vil bli omsett til norsk, og deretter
            sendt vidare til jurist for korrekt formulering og
            kvalitetssikring. Dei ferdige kontraktane vil bli lagt ut på
            nettet i lag med dei finske versjonane slik at andre kan bruka
            kontraktane som modell for eigne prosjekt. Alt arbeidet med
            kontraktane skjer i samarbeid med Helsingfors universitet,
            Lingvistiska institutionen.</li>

            <li>Børre har vore i kontakt med Anders Kintel om den lulesamiske
            ordboka - han vil ha ein vanleg lisens (jf det førre punktet), men
            det hadde vore meir fruktbart for alle partar om vi kunne få til
            eit praktisk samarbeid om vidareutviklinga av det lulesamiske
            leksikonet. Dette må diskuterast nærmare med alle involverte
            partar, fyrst dei formelle sidene ved og interessa for eit slikt
            samarbeid, og seinare dei praktiske detaljane.</li>
          </ul></li>

        <li>korpusorganisering: vi har vore missnøgd med eit punkt i den
        modellen vi har brukt tidlegare, og vi la ned ein del tid på samlinga
        i Helsingfors med å koma fram til eit betre alternativ. I tillegg har
        verktya våre for å bruka korpusa i det lingvistiske arbeidet vorte
        utvikla vidare.</li>

        <li>Lingvistisk arbeid: Arbeidet med lulesamisk har gått kraftig
        framover i august, og heile bøyingsmorfologien er no sjekka og
        korrigert. Arbeidet med nordsamisk har òg gått vidare, der har det
        mest handla om å leggja til nye ord og retta feil som har vorte
        oppdaga.</li>

        <li>Termbasen: arbeidet med å retta opp feil som har vorte oppdaga
        etter opninga har halde fram, men ganske lite har vorte gjort i
        august</li>

        <li>Stavekontroll: vi laga ein aller fyrste versjon av ein nordsamisk
        stavekontroll for intern testing og vidare utvikling. Stavekontrollen
        vart demonstrert på konferansen FSMNLP-05 i Helsingfors i månadskiftet
        august/september.</li>
      </ul>

      <section>
        <title>Samling og kurs</title>

        <p>Vi hadde ei svært nyttig samling ved utgangen av august, i forkant
        av workshopen og konferansen <a
        href="http://www.ling.helsinki.fi/events/FSMNLP2005/">FSMNLP</a>.
        Fleire både praktiske og lingvistiske problem vart løyste eller tok
        viktige steg framover.</p>

        <p>Sjølve konferansen var lærerik, men var innimellom for abstrakt og
        matematisk til at vi kunne få noko ut av han. Heldigvis fanst det
        trådlaust nett der, slik at vi kunne arbeida i det stille når det vart
        for avansert for oss:-)</p>
      </section>

      <section>
        <title>Demonstrasjon</title>

        <p>Vi gjennomførde demonstrasjonen som planlagt, og med rimeleg godt
        resultat. Lingsoft var der og gjorde seg kjende med prosjektet vårt og
        resultata så langt – andre samarbeidsaktuelle firma fanst ikkje på
        konferansen.</p>

        <p>Det var fleire andre teknologidemonstrasjonar der, og fleire
        språkteknologiprosjekt som blir gjennomført som open kjeldekode vart
        presentert. Vi hadde samtalar med fleire av dei, og særleg med
        hovudmannen bak Stuttgart Finite State Transducer-pakka (<a
        href="http://www.ims.uni-stuttgart.de/projekte/gramotron/SOFTWARE/SFST.html">SFST</a>).
        Desse prosjekta er viktige med tanke på framtida og dei banda vi i dag
        har til Xerox og teknologien deira, og SFST er pr i dag det mest
        lovande alternativet til Xerox-verktya.</p>
      </section>
    </section>

    <section>
      <title>Framdrift</title>

      <p>Prosjektet har gått fint framover i august, og vi er i rute (gjeve at
      dei endringane eg føreslår for styringsgruppa blir akseptert), og til og
      med litt føre planen når det gjeld den den fyrste stavekontrollen, som
      eigentleg var planlagt til seint på hausten eller føre jul.</p>

      <p class="last_modified">Last modified: $Date$, by
      $Author$</p>
    </section>
  </body>
</document>