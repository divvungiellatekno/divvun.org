<?xml version="1.0" encoding="UTF-8"?>
<!DOCTYPE document PUBLIC "-//APACHE//DTD Documentation V2.0//EN"
"http://forrest.apache.org/dtd/document-v20.dtd">
<document xml:lang="nno">
  <header>
    <title>Framdriftsrapport for Divvun</title>

    <subtitle>Nr 7, juni 2005</subtitle>

    <authors>
      <person email="sjurnm@mac.com" name="Sjur N. Moshagen" />
    </authors>
  </header>

  <body>
    <section>
      <title>Gjennomført arbeid</title>

      <p>I juni 2005 har arbeidet vore fordelt på desse hovudpunkta:</p>

      <ul>
        <li>Dokumentasjon: nettstaden vår, <a
        href="http://divvun.no/">divvun.no</a> vart opna samtidig med
        språkavdelinga sin termbase, <a
        href="http://www.risten.no">www.risten.no</a> på språkstyret sitt møte
        22. juni i Tysfjord. Nettstaden blir enno ikkje oppdatert automatisk,
        men det er no mogleg å lesa om alt vi har gjort frå starten og fram
        til no:-) Det er i tillegg ein del allmenn info for ålmenta:
        hovudpunkta i framdriftsplanen, kva prosjektet leverer når det er
        ferdig, og litt anna.</li>

        <li>tekstinnsamling: det vart ikkje gjort så mykje med tekstinnsamling
        i juni, i og med at mykje arbeid gjekk med til å førebu opninga av
        nettstaden vår, og fordi Børre byrja ferien sin rett etter opninga. Vi
        fekk omsett modellkontrakten frå Helsingfors universitet frå finsk til
        norsk, slik at vi lettare kan byrja å setja i hop vår eigen
        korpuskontrakt.</li>

        <li>korpusorganisering: Tomi har arbeidd vidare med nokre verkty vi
        har laga for å prosessera korpusa, og trekkja ut den informasjonen vi
        vil ha.</li>

        <li>Lingvistisk arbeid: Thomas gjorde mykje arbeid med lulesamisk i
        juni, og arbeidet har kome godt i gang. Maaren gjorde ein del arbeid
        med nordsamisk, fremst med å leggja til ord som enno ikkje fanst i
        leksikonet. Det har òg vorte arbeidd ein god del med leksikonet av
        folk som arbeider på universitetsprosjektet, og arbeidet med
        nordsamisk hadde derfor ei god framdrift sjølv om ikkje Thomas
        deltok.</li>

        <li>Termbasen: Termbasen vart ferdig og installert på ny servar til
        opninga den 22. juni, med ein rimeleg mengde med sør- og lulesamiske
        termar. Termbasen fekk svært god mottaking, og med den nye servaren er
        han rask og grei å arbeida med. Redigeringa funkar i hovudsak som han
        skal - ein del mindre feil har vorte rapportert og delvis retta. Det
        gjekk ein del tid til termbasen i forkant av opninga, men no er han
        der - på nett!</li>
      </ul>
    </section>

    <section>
      <title>Framdrift</title>

      <p>Prosjektet gjekk framover som planlagt i juni. Dei viktigaste
      hendingane i høve til timeplanen var at vi byrja arbeidet med lulesamisk
      på allvor, og at vi opna nettstaden for publikum. Det som ikkje fylgjer
      den opphavlege timeplanen vart gjennomgått i rapporten for mai, og vil
      ikkje bli repetert her. Ein justert framdriftsplan vil bli lagt fram for
      styringsgruppa i september, basert på mai-rapporten.</p>

      <p class="last_modified">Last modified: $Date$, by
      $Author$</p>
    </section>
  </body>
</document>